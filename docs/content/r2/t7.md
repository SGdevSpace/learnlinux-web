# Uprawnienia

Do każdego katalogu, pliku itp. możemy nadawać uprawnienia, edytować je, usuwać określonym **użytkownikom i grupom**.

W linuxie wyróżniamy 3 "typy" uprawnień, odczyt(r), zapis(w), wykonywanie(x).

Możemy je podglądnąć wpisując np. polecenie **ls -l** w wybranym katalogu. Pojawią nam się wtedy bardziej zaawansowane informacje. Przykład poniżej:

![zdjęcie przedstawiające wynik polecenia ls -l](http://host.devghost.space/lwsrc/ls.png)

Dla przykładu, umówie folder *Desktop*. Pierwsza litera to **d**, co oznacza, że jest to katalog. Następnie kolejne 3 litery oznaczają uprawnienia dla właściciela (rwx), czyli odczyt, zapis, wykonanie. Kolejne 3 litery pokazują uprawnienia dla grupy, w typ przypadku jest to odczyt i wykonanie. Ostatnie 3 litery określają uprawnienia dla innych użytkowników. W tym przypadku tak samo mamy doczynienia z uprawnieniami do odczytu i zapisu.

Jak widzimy, znajdują też się tak 2 kolumny, w moim przypadku z napisem **debuk**. Pierwsza z nich pokazuje, kto jest właścicielem obiektu, a druga, jaka jest grupa przypisana do danego obiektu.

## chmod

Polecenie **chmod** służy do zmiany uprawnień do danego pliku/folderu.

> Jego składnia wygląda następująco: **chmod OPCJE uprawnienia**

Opcje możemy wypisać w systemie ósemkowym w postaci 3 cyfrowej liczby. Pierwsza cyfra określa uprawnienia dla właściciela, druga dla grupy, a trzecia dla pozostałych użytkowników.

Interpretacja cyfr:

**0** - brak uprawnień

**1** - Uprawnienia do wykonania

**2** - Uprawnienia do zapisu

**3** - Uprawnienia do zapisu i wykonania

**4** - Uprawnienia do odczytu

**5** - Uprawnienia do odczytu i wykonania

**6** - Uprawnienia do odczytu i zapisu

**7** - Wszystkie uprawnienia (odczyt, zapis, wykonanie)

> Czyli jeśli chcemy dla pliku *zadanie* nadać uprawnienia: dla właściciela wszystkie, dla grupy do odczytu i zapisu, dla innych użytkowników do odczytu, używamy polecenia **chmod 764 zadanie**.

Możemy także używać chmoda poprzez system "literowy" (u - użytkownik, g - grupa, o - inni, a - wszyscy).

Używamy wtedy operatorów +, jeśli chcemy dodać uprawnienie, -, jeśli chcemy je usunąć, =, jeśli chcemy przypisać.

> Czyli przykładowo, jeśli chcemy do pliku *notatka* nadać uprawnienia dla grupy tylko do odczytu, wpisujemy: **chmod g=r notatka**.

## Zmiana właściciela i grupy dla pliku/katalogu

Aby zmienić właściciela, używamy komendy **chown**, a jeśli chcemy zmienić grupe **chgrp**.

> Składnia dla **chgrp** to: **chgrp OPCJE GRUPA PLIK**, czyli jeśli chcemy zmienić grupe dla pliku *zadanie* na  *uczniowie* wpisujemy: **chgrp uczniowie zadanie**

> Składnia dla **chown** to: **chown OPCJE UŻYTKOWNIK PLIK**, czyli jeśli chcemy zmienić właściciela dla pliku *zadanie* na  *mateusz* wpisujemy: **chown mateusz zadanie**

[Przejdź do 8 tematu](/content/r2/t8)